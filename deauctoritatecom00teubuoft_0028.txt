„12—

tentias, quarum similitudinem miramur, satis explicatum praeterea etiam maximam scholiorum
nostrorum partem ex Donati commentis petitam esse verisimile fit. Eundem magistrum etiam
suo ingenio fretum Terentii verba illustrasse haud exiguo illorum locorum numero confirmatur,
ubi binae sententiae de eisdem poetae verbis aut parum inter se similes aut prorsus contrariae
leguntur (cf. scholl. ad Andr. Ι. 1. 753 III. 2. 63 Eun. I. 1. 283 II. 2. 25, IV. 4. 18, 243 IV. 7. 163
Ad. ΠΙ. 3. 69; Hec. ΙΙ. 1. 1; III. 2. 183 ΙΙΙ. 4. 16; IV. 1. 553 IV. 2. 293 Phorm. I. 2. 54 etc.) Ex
his num nonnulla ille magister ex Euanthii commentaris excerpta nobis tradiderit, in incerto
relinquendum est. Nam cum a nullo scriptore praeter Rufinum Antiochiensem quidquam ex
illius scriptis afferatur, omnino videtur dubium esse, num illius ,commentarius Terentii' (cf. p. 3)
iustam singularum fabularum verborumque poetae interpretationem exhibuerit.

De tertii commentarii auctore, cuius scholia cum Donati et compilatoris illius explica-
tionibus confusa sunt, sicut de auctore enarrationis illius de comoedia, quam inter tractatum de
trag. et 00111. 01 Donati fragmentum de com. interpositam nobis relictam esse supra (p. 6) vidi-
mus, accuratius quidquam ex commentis enuncleari non potest, tamen ad hunc magistellum
videtur maxima illarum sententiarum plerumque brevissimarum pars referenda esse, quibus
figurae vel vitia orationis notantur, in quibus plurima leguntur inepta atque absurda, quae a
Donato prorsus abhorreant. (Exempla v. apud Hahnium l. p. 7 l.)

Octavo iam p. Chr. saeculo trium horum commentariorum enarrationes antea e per-
petuo suo ordine ereptas codicumque quorundam marginibus ascriptas in unum corpus con-
gestas fuisse scholiis codicis Bembini ad prol. et I. 1 Phormionis fabulae manu illius saeculi
exaratis comprobatur, quae cum eis scholiis, quae nobis sub Donati nomine relicta sunt, adeo
congruunt, ut a librario quodam ex illis transcripta ea esse consentaneum sit (cf. F. ‘Umpfen-
bach „Die Scholien des Codex Bembinus zum Terentius“ Herm. ed. Hiibner. ΙΙ. p. 376 sqq).
Quo in negotio ille sic versatus est, ut primo scholia accurate ad verbum redderet, deinde ea
quae commodiora sibi viderentur eligeret saepiusque contraheret, dum rursus scribendi labore
fatigatus glossematis sicut in ceteris fabulis poetae verba illustrare satis haberet. Praeterea
mirum est in his codicis Bembini scholiis nonnulla inveniri, quae uberiora sunt illis quae in
hoc nostro Donato leguntur (cf. inter 50 5011011. ad Phorm. prol. 20 et 26). Unde intellegitur
etiam postea librarios in describendis singulis sententiis neglegentius sese gessisse, ad libidinem
suam scholia saepius ad sensum modo reddidisse, nonnunquam etiam suis ipsorum additamentis
(maxime versibus Vergilianis, quorum ingens in nostris commentis numerus affertur) auxisse,
quaedam vero in tanta scholiorum multitudiue prorsus omisisse. Quod praecipue sub finem
singularum fabularum videtur factum esse, ubi rarius sententiae bis terve repetitae inveniuntur.
Maxime haec res in oculos incurrit in Phormione fabula, in quam a tertio usque ad quintum
actum librarius, qui hoc nostrum eorpus coegit, quasi defessus scholia maximam partem bre-
vissima ac prae ceterorum commentorum copia exilia nobis reliquit.

Haec mihi de auctoritate scholiorum, quae sub Aelii Donati nomine circumferuntur,
firma quadam via atque ratione videbantur comprobari posse, eodem vero modo certa proferre
argumenta et indicia, quibus singulorum commentatorum sententiae praecipue Donati discer-
nerentur atque eruerentur, frustra conatus sum. Itaque satis ego habeo in re maxime dubia,
in qua cavendum est, ne coniecturis nimium confidamus, et enarrationum de comoedia, quae
scholiis antepositae sunt, et ipsorum scholiorum condicionem accuratius rursus illustravisse.

